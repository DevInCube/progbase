## Бібліотеки і формати даних

#### Мета:

Навчитися використовувати та створювати статичні бібліотеки в ОС Linux.
Навчитися працювати із текстовими форматами обміну даних XML та JSON.

#### Необхідні знання

* [Лекція. Статичні та динамічні бібліотеки.][lec-libs]
* [Лекція. Формати обміну даними: CSV, XML, JSON.][lec-data]

#### Завдання №1. Формати даних

Встановити та налаштувати бібліотеки для роботи із форматами XML та JSON.

Підключити бібліотеки до проекту лабораторної роботи №4. 
Додати до модуля конвертації даних можливість завантаження і збереження даних у файл у форматах XML та JSON 
(без модифікації коду інших модулів).

Після цього додати у модулі CUI можливість автоматичного визначення формату даних у файлі, що відкривається користувачем 
(на основі його файлового розширення) із використанням відповідної функції конвертації для зчитування даних.

Аналогічно зберігати дані у відповідному форматі, коли користувач захоче зберегти дані у файл із розширенням `.xml`, `.json` чи `.txt`.

#### Завдання №2. Бібліотеки

Розділити код з лабораторної роботи №4 на бібліотечний і програмний (користувацький). 
У бібліотечний код винести всі модулі програми і створити на його основі статичну бібліотеку, яку підключати у основний проект.
Описати конфігурацію CMake для компіляції і встановлення статичної бібліотеки.

  [lec-libs]: https://docs.google.com/document/d/1ZZ7rSETmNjMRHt4URnsX0ExplG5zAziiIIrS7cncWbc/edit?usp=sharing
  [lec-data]: https://docs.google.com/document/d/1KT30eqOkPcJgi680ibc3m4waZXaejT5W06zYKW6usEg/edit?usp=sharing
