## Кредитні модулі Progbase

Кожен кредитний модуль має строковий **ідентифікатор модуля**, який можна дізнатись із URL сторінки модуля (наприклад, `https://progbase.herokuapp.com/modules/`**`progbase`**, `https://progbase.herokuapp.com/modules/`**`webprogbase`**).

## Створенння та налаштування навчального репозиторія кредитного модуля на BitBucket

Більшість завдань модулів потрібно виконувати і комітити у репозиторій сайту [BitBucket][bb].   
Для цього, після успішної реєстрації на сайті Progbase потрібно створити у BitBucket **навчальний репозиторій кредитного модуля**, що має назву, аналогічну ідентифікатору модуля. Якщо назва не співпадатиме із одним із модулів Progbase - рішення автоматично відкидатимуться. Репозиторій повинен бути **приватним**. Давати до нього доступ будь-кому окрім викладача заборонено.

Наступним кроком є налаштування взаємодії між BitBucket та Progbase: 
1. У розділі `Settings -> User and group access` додайте у режимі `ADMIN` користувача __`phadyniak`__ (профіль викладача).
1. У розділі `Settings -> Webhooks` створіть новий __webhook__ із назвою __`Progbase`__ та URL посиланням __`https://progbase.herokuapp.com/hooks/bitbucket`__.

## Завдання кредитних модулів Progbase, що виконуються через BitBucket репозиторій

Після цих налаштувань всі зміни, що будуть відправлені у BitBucket репозиторій оброблятимуться у Progbase.  
Опрацьовуватиметься лише інформація із двох директорій репозиторію: `tasks` i `labs`.  
Progbase скануватиме ці директорії. Якщо у них міститься піддиректорія із назвою, що аналогічна ідентифікатору завдання кредитного модуля, а саме завдання доступне для задантаження через BitBucket (це можна перевірити на сторінці завдання, наприклад [progbase/git][progbase/git]), Progbase збереже зміни до рішення цього завдання.

## Створення локального навчального репозиторія кредитного модуля

1. Встановити на вашу операційну систему програму [`git`][git-install].
1. У терміналі (консолі) повинна стати доступною команда `git`.
1. Створіть директорію, у якій будете розміщувати всі проекти протягом навчання і перейдіть до неї через термінал.
1. Виконайте клонування вашого віддаленого репозиторію BitBucket у локальний репозиторій за допомогою команди `git clone`.
1. У корені репозиторія обов'язково повинен бути файл `.gitignore`, що містить налаштування файлів, які не дозволені у репозиторіях. Вміст цього файлу залежить від мов програмування та середовища розробки, що вимагаються у відповідному кредитному модулі. Наприклад, для кредитного модуля `progbase` потрібно у `.gitignore` додати [даний вміст][c-gitignore].
1. Створіть у корені локального репозиторія дві директорії: `tasks` i `labs` та додайте у них по одному пустому текстовому файлу із назвою `index`. Пусті файли потрібні лише для того, щоби у подальному, у віддаленому репозиторії відобразились ці директорії.
1. Збережіть зміни локального репозиторія за допомогою двох команд: `git add -A` та `git commit -m "MESSAGE"` - де замість `MESSAGE` прийнято коротко вказувати, які зміни ви додаєте у репозиторій.
2. Синхронізуйте вміст локального репозиторія із віддаленим за допомогою команди `git push origin master`.
1. На сторінці віддаленого репозиторія BitBucket повинні з'явитись директорії `tasks` i `labs`.

[git-install]: https://git-scm.com/downloads
[c-gitignore]: https://raw.githubusercontent.com/github/gitignore/master/C.gitignore
[bb]: https://bitbucket.org
[progbase/git]: https://progbase.herokuapp.com/modules/progbase/tasks/git
