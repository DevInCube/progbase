### Підготовка навчального репозиторію

1. Створіть у профілі [BitBucket][bb] __приватний__ репозиторій із назвою, що відповідає ідентифікатору кредитного модуля (наприклад, __`progbase`__ для ОП-1, __`progbase2`__ для ОП-2 або  __`webprogbase`__ для ОВП-1).
1. У розділі `Settings -> Access management` додайте у режимі `ADMIN` користувача __`phadyniak`__ (профіль викладача).
1. У розділі `Settings -> Webhooks` створіть новий __webhook__ із назвою __`Progbase`__ та посиланням __`https://progbase-service.herokuapp.com/bbhook`__.
1. Виконайте `git clone` репозиторію у локальний репозиторій і створіть у ньому файл `.gitignore` та додайте у файл [даний вміст][c-gitignore] (для модулів ОП).
1. Створіть дві директорії: `tasks` i `labs` та додайте у них по одному пустому текстовому файлу із назвою `index`.
1. Збережіть та надішліть зміни у віддалений репозиторій.

### Відправка рішень домашніх та лабораторних завдань за допомогою Git

1. У кожного завдання є унікальний ідентифікатор. Потрібно у Вашому репозиторії у директорії `tasks/` створити піддиректорію із назвою ідентифікатора завдання (наприклад, `tasks/numeral_systems/`) та у ній розміщувати файли із відповідями чи кодом.
1. Для лабораторних робіт потрібно у директорії `labs/` створювати директорії відповідно до номеру лабораторної роботи (наприклад, `labs/lab1/`) та у них розміщувати файли із кодом.
1. Для відправки рішень необхідно закомітити всі зміни та виконати команду `git push` для передачі даних до Вашого навчального репозиторію. Після передачі рекомендується перевірити вміст файлів на сайті [BitBucket][bb] у Вашому віддаленому репозиторії.
1. Якщо Ви правильно налаштували Ваш репозиторій, у розділі [__Результати перевірки завдань__][taskviewer] буде відображена готовність виконаних Вами завдань у черзі на перевірку викладачем.

### Відправка рішень самостійних та контрольних робіт

Рішення самостійних та контрольних робіт окремо архівуються у один файл та надсилаються через форму на сайті, що розміщена на сторінці відповідного тестового завдання.

### Перевірка виконаних завдань

Викладач перевіряє надіслані завдання у розділі [__Результати перевірки завдань__][taskviewer] та виставляє оцінку за виконання або відмічає помилки за допомогою коментарів

[c-gitignore]: https://raw.githubusercontent.com/github/gitignore/master/C.gitignore
[bb]: https://bitbucket.org
[taskviewer]: /taskviewer
